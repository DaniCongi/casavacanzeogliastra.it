<!doctype html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" /> 
    <title>Casa Vacanze Ogliastra - Cultura e Cucina</title>
    <link href="https://fonts.googleapis.com/css2?family=Lato:ital,wght@0,100;0,300;0,400;0,700;0,900;1,100;1,300;1,400;1,700;1,900&family=Montserrat:ital,wght@0,100..900;1,100..900&family=Noto+Sans:ital,wght@0,100..900;1,100..900&family=Open+Sans:ital,wght@0,300..800;1,300..800&family=Roboto:ital,wght@0,100..900;1,100..900&family=Rubik:ital,wght@0,300..900;1,300..900&display=swap" rel="stylesheet">
  </head>
  <body>
    <!-- <div id="root"></div>
    <script type="module" src="/src/main.jsx"></script> -->
    <h1>Cultura e Cucina</h1>
    <p>
        Tertenia è conosciuta principalmente per la sua Marina, ma Tertenia non è solo mare…
        Nel centro del paese la fa da padrona la chiesa parrocchiale intitolata alla Beata Vergine Assunta e risalente al secondo dopoguerra. Adiacente alla chiesa, nel 1998 è stato istituito il Museo d'arte moderna intitolato all'artista Albino Manca, nato a Tertenia e autore di grandi opere tra le quali spicca la gigantesca aquila di bronzo del Battery Park di Manhattan. Una riproduzione, in miniatura, dell'opera può essere ammirata in una piazza del centro di Tertenia.
        Le manifestazioni più importanti di Tertenia sono sicuramente le feste in onore dei santi. La più importante è indubbiamente quella per Santa Sofia, ai primi di settembre. Altrettanto simbolici e folkloristici i festeggiamenti, a luglio, in onore di San Pietro. Infine, nel mese di agosto, ad allietare i turisti ci pensano le sagre di prodotti tipici locali e la famosa manifestazione denominata “Su Biginau Antigu”. Quest'ultima, che viene riproposta ormai da parecchi anni, mira alla rievocazione delle vecchie tradizioni paesane: le vecchie case vengono aperte al pubblico e i visitatori hanno l'opportunità, da un lato, di assistere alla lavorazione del ferro e alla produzione del pane e, dall'altro, di degustare i prodotti tipici terteniesi, quali culurgiones, salsiccia, formaggio, vino, arrosti di carne, dolci e miele.
        Le specialità della cucina Terteniese sono quelle tipiche ogliastrine. Tra le pietanze più conosciute ed apprezzate ci sono i culurgiones, formati da sfoglia ripiena di patate e formaggio e le coccoi prenas, saporitissime focacce di patate. Ogni pietanza viene preparata con l'olio extravergine d'oliva prodotto nella zona. Particolarmente apprezzate le svariate pietanze a base di carne, cucinate in diversi modi, e il cui sapore eccezionale è dovuto alla qualità dei pascoli naturali. Un particolare accenno va fatto al delizioso pecorino. Infine abbiamo i dolci tipici terteniesi: amaretti, pardulas e le tanto apprezzate sebadas a base di semola, formaggio e miele.
    </p>

  </body>
</html>



    <!-- Qui di seguito ho inserito il codice javascript per Bootstrap -->
    <script src="https://code.jquery.com/jquery-3.5.1.slim.min.js"></script>
    <script src="https://cdn.jsdelivr.net/npm/@popperjs/core@2.9.2/dist/umd/popper.min.js"></script>
    <script src="https://stackpath.bootstrapcdn.com/bootstrap/4.5.2/js/bootstrap.min.js"></script>
</body>
</html>
